Navodila
Napišite program v javi, ki prikazuje izvedbo več preprostih algoritmov nad grafi, ki ste jih spoznali na predavanjih in vajah. 
Algoritmi ustrezno (različno) delujejo tako nad usmerjenimi (ang. directed) kot neusmerjenimi (ang. undirected) grafi. 
Za podani graf mora biti mogoče izvesti naslednje:

    izpisati značilnosti grafa,
    določiti število različnih sprehodov določene dolžine med vsemi vozlišči,
    izpisati vstopni in izstopni vrstni red obiska vozlišč pri izvedbi obhoda v globino (dfs),
    izpisati vrstni red obiska vozlišč pri izvedbi obhoda v širino (bfs),
    določiti in izpisati najkrajše poti od izbranega vozlišča do vseh ostalih ter
    določiti in izpisati množice (krepko) povezanih komponent.  

Pri izvedbi algoritmov naj velja načelo, da v primeru poljubne izbire vozlišč vedno izberemo vozlišče z manjšo oznako.

Opis grafa
Opis grafa prebere program s standardnega vhoda. V prvi vrstici je podano število vozlišč, v vseh naslednjih pa s pari (i,j) povezave med vozlišči. 
Vozlišča so označena z indeksi od 0 dalje. Pri neusmerjenem grafu zadošča, da je povezava določena le enkrat - (i,j) ali (j,i).

Argumenti programa

Program dobi dva ali tri argumente, pri čemer prvi opiše vrsto grafa, drugi akcijo in tretji parameter akcije, če ga ta potrebuje. 

Vrsta grafa je lahko directed (usmerjen graf) ali undirected (neusmerjen graf). Akcije oz. algoritmi so:

    info - značilnosti grafa
    walks k - število sprehodov dolžine k 
    dfs - obhod v globino
    bfs - obhod v širino
    sp i - najkrajše poti iz izhodišča i
    comp - krepko povezane komponente.

Izpis značilnosti grafa

Ukaz info izpiše naslednje značilnosti grafa: v prvi vrstici število vozlišč, število povezav in število manjkajočih povezav do klike, 

nato pa v primeru usmerjenega grafa za vsako vozlišče njegov indeks i, vhodno in izhodno stopnjo vozlišča, 

v primeru neusmerjenega grafa pa indeks i in stopnjo vozlišča. 

Število sprehodov določene dolžine med vsemi vozlišči

Ukaz walks določi in izpiše matriko, ki predstavlja število sprehodov dolžine k med vsemi vozlišči (usmerjenega ali neusmerjenega) grafa.

Obhod grafa v globino

Ukaz dfs izvede nad (usmerjenim ali neusmerjenim) grafom obhod v globino. Pri tem začne z vozliščem 0 in poskrbi za obisk vseh vozlišč. 

V prvi vrstici izpiše vstopni vrstni red in v drugi izstopni vrstni red obhoda.

Obhod grafa v širino 

Ukaz bfs izvede nad (usmerjenim ali neusmerjenim) grafom obhod v širino, pri čemer začne z vozliščem 0 in poskrbi za obisk vseh vozlišč. Izpiše vrstni red obhoda. 

Namig: uporabiti morate ustrezno podatkovno strukturo, ki jo morate implementirati sami.

Najkrajše poti od izbranega vozlišča do vseh ostalih

Ukaz sp določi dolžine najkrajše poti od izbranega vozlišča do vseh vozlišč (usmerjenega ali neusmerjenega) grafa.

 Pri tem za vsako vozlišče izpiše indeks i in dolžino poti. Pri izbranem vozlišču je oddaljenost enaka 0, za nedosegljiva vozlišča pa se izpiše vrednost -1.


Povezane komponente

Ukaz comp določi povezane komponente v primeru neusmerjenga grafa oz. krepko povezane komponente v primeru usmerjenega grafa

 in jih izpiše (urejene po indeksih) vsako v svojo vrstico, pri čemer so tudi vrstice urejene po indeksu prvega vozlišča. 

Čeprav je izpis v primeru usmerjenega in neusmerjenega grafa enak, je treba uporabiti različne algoritme.